---
layout: post
title:  "Verslag werkvergadering Burgerraad 8 maart"
date:   2017-03-14 13:00:00
---

Dit is een verslag van een kleine werkvergadering begin maart.

Liesbeth, Bart, Fré en Thomas waren aanwezig, Mohamed en Stef hadden zich verontschuldigd.

# Verbeterpunten Burgerraad (BR)
We focussen ons op "laaghangend fruit", dus dingen die we vrij eenvoudig kunnen doen voor de eerstvolgende BR op 19 maart:

- Dossiers schikken volgens thema (raadscommissie), proberen op voorhand een online document (Spreadsheet of zo?) te maken met een overzicht van het ontwerpbesluit, liefst reeds een korte samenvatting en welk commissie het in zal voorkomen.
- Samenstelling én agenda's van raadscommissies mee opvragen bij Stadssecretaris.
- Toevoeging optie om te helpen bij voorbereiding aan inschrijvingsformulier. (Over het algemeen proberen we het stelselmatig eenvoudiger te maken om hier en daar mee te helpen.)
- Een sectie "praktische gang van zaken" toevoegen aan de BR website.
- "Schoolvoorbeelden" maken van emails gericht aan raadscommissies en verslagen van raadscommissies.
- Emailadres maken om altijd in cc te zetten wanneer men naar raadscommissies mailt. (Zorgt voor een vrij eenvoudige log.)
- Presentaties tijdens BR opnemen? (Facebook Live?)
- "Elevator pitch" van BR maken voor op flyer, website, etc.
- Recrutering proberen uit te breiden via buurt- en actiecomités, met nadruk op diversiteit (o.a. buitengebieden opzoeken!).
- Tijdens de BR doen we een korte groepsoefening over onze "waarden". Algemeen is het mss tof om dit soort mini-workshops nu en dan toe te voegen.

# Lange termijnplanning (vooral Burgerlijst/BL gerelateerd)
- Mei/juni mikken we op open kandidatuurstelling. Laten lopen tot eind september of eind oktober?
- Half augustus start samenstelling commissie.
- November: samenstelling kieslijst.
- Januari 2018: kick-off "fase 3", met o.a. een "stadsdoorlichting" en een participatief project rond politieke prioriteiten voor de komende legislatuur.

Algemeen zijn er - terecht- bezorgdheden over de reeële impact van zo'n electorale lijst op o.a. de BR, slaagkansen (diversiteit of weggezet worden als links-progressief?), deelname aan debatten (of niet), etc. Aangezien dit vrij open vragen zijn zonder eenvoudig antwoord, vermoed ik dat dit gewoon een soort "lopend gesprek" zal blijven.

# Internationaal
- We proberen een Nederlandstalig boek over Uitklapdemocratie te organiseren i.s.m. Peter Macfadyen.
- "Alternativet" (Denemarken) is een interessant, gelijkaardig Federaal politiek project om eens naar te kijken.
- Idem voor Barcelona en Comu. Iemand zin in een City Trip?

